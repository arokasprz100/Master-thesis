\chapter{Praktyki stosowane w projekcie} % TODO: nazwa
\label{cha:practices}

Celem tego rozdziału jest opisanie praktyk stosowanych w projekcie GGSS podczas wykonywania pracy magisterskiej. Poruszone zostaną tematy organizacji pracy nad kodem w zespole, dokumentacja projektu, czy też konwencje zastosowane w celu uzyskania jednolitego kodu źródłowego w przestrzenii całego systemu GGSS.

\section{Wprowadzenie do problematyki}
Ze względu na zespołowy charakter w trakcie wykonywania pracy inżynierskiej zostały wprowadzone praktyki mające na celu organizację i koordynację współpracy. W ramach platformy GitLab, wykorzystywanej przez CERN jako główne narzędzie do współpracy nad kodem skorzystano z szeregu funkcjonalności ułatwiających śledzenie postępów, jak i zarządzanie projektem. Oprócz utworzenia zespołu, do którego został przypisany kod projektu oraz w ramach którego odbywała się kolaboracja, wykorzystano:
\begin{itemize}
\item issue - opis pojedynczego zadania/problemu. Zawiera podstawowy informacje, przypisaną osobę, etykietę, która oznacza obecny stan, termin wykonania oraz wagę
\item kanban board - tablica kanban zawierająca wszystkie przypisane do projektu issues. Kolumny takiej tabeli stanowią spersonalizowane do projektu etykiety. Pozwala na wysokopoziomowe zarządzanie projektem, sprawdzenie statusu, czy też łatwą zmianę etykiety przypisanej do zadań poprzez przeciągnięcie do odpowiedniej kolumny.
\item merge request -  dedykowany widok do wprowadzania zmian wprowadzonych w ramach kodu deweloperskiego do kodu produkcyjnego, który jest wykorzystywany do tworzenia i dostarczania aplikacji
\item milestone - jednostka organizacyjna pozwalająca na grupowanie kilku issues, które realizują większy cel opisany w ramach milestone. Milestone śledzi przypisane do niego issues, przewidywany czas zakończenia, wagę pozostałych do wykonania issues.
\end{itemize}
W trakcie wykonywania pracy inżynierskiej, szczególnie podczas początkowego etapu projektu, który odbywał się w trakcie 3-tygodniowego wyjazdu do CERN, wyżej wymienione praktyki sprawdzały się bardzo dobrze.

\section{Motywacja do wprowadzenia zmian}
Ze względu na dobre sprawowanie się wyżej wymienionych praktyk w trakcie pracy inżynierskiej postanowiono na kontynuowanie ich wykorzystania również w trakcie pracy magisterskiej. Z powodu nieregularnego aspektu pracy nad projektem, wykonywanie czynności zdalnie, lepsze poznanie środowiska, wykorzystywanych narzędzi oraz samej platformy GitLab postanowiono dostosować stosowane praktyki do nowych realiów. Dodatkowo bardzo ważną zasadą, biorąc pod uwagę zakończenie pracy nad projektem i przekazanie go osobie odpowiedzialnej za dalsze utrzymanie, było odpowiednie udokumentowanie całego projektu. Wymagało się, aby możliwie proste było wprowadzanie zmian do systemu GGSS oraz sprawne, nieprzerwane działanie po zakończeniu pracy magisterskiej. Dlatego dostarczona dokumentacja musiała być obszerna oraz dobrze opisująca zastosowane rozwiązania. Dodatkowo biorąc pod uwagę mocny nacisk tejże pracy na część aplikacyjną projektu potrzebne było zdefiniowanie pewnych zasad pozwalających na ustandaryzowaną pracę z kodem źródłowym aplikacji. Pozwoliło to na zachowanie pewnych konwencji w całym projekcie, co zapobiegało różnicom w kodzie między komponentami, a co za tym idzie utrzymanie kodu oraz wdrożenie nowych osób do projektu jest znacznie uproszczone.


\section{Zmiana praktyk ze względu na niereguralność prac}

Prace nad systemem GGSS były kontynuowane, z mniejszymi przerwami, od obrony pracy inżynierskiej. Natomiast ich charakter był nieregularny. Każdy z autorów pracował nad systemem w wybranych przez siebie godzinach. Ze względu na to wszystkie praktyki, które opierały się o regularny czas pracy oraz przewidywanie czasu zakończenia danych zadań nie miały większego zastosowania. Postanowiono zatem zaprzestać przypisywania wag poszczególnym zadaniom. Oprócz wartości szacunkowej niewiele ona wnosiła w trakcie wykonywania zadania, dodatkowo przybrane wartości czasami różniły się od rzeczywistej wagi problemu, ponieważ często zadania wymagały w pierwszej kolejności zgłębienia tematu, a następnie określenia dokładnego rozwiązania problemu.

Zarzucono również praktykę wypełniania pola “termin oddania” w ramach tworzonych zadań. Ze względu na  wcześniej wspomniany czas poświęcany na pracę nad projektem, a szczególnie jego regularność, informacja ta często nie sprawdzała się z rzeczywistym czasem zakończenia zadania. Dodatkowo informacja ta nie była praktycznie w ogóle potrzebna w trakcie prac nad projektem ze względu na sposób formułowania zadań, które były możliwe do realizacji bez wpływu na pozostałe zadania - były od siebie niezależne. W przypadku zadań, które wymagały koordynacji, czy też pracy od obydwu autorów, organizowane były spotkania online z wykorzystaniem narzędzi takich jak Microsoft Teams, które pozwalały na tworzenie konferencji podczas których realizowane były wyżej wymienione zadania, czy też określane były ramy czasowe wykonania zadań od siebie zależnych. Sposób ten sprawdził się bardzo dobrze i nie wymagana była dodatkowa koordynacja dla tego typu prac.

Rysunek \ref{fig:issue} przedstawia \emph{issue} utworzone według nowo ustalonych zasad. Brak jest przypisanego \emph{milestone}, czy też \emph{due date}. Natomiast ważne, wartościowe informacje, przydatne w trakcie pracy nad projektem są wypełnione, tj.: rozbudowany opis pozwalający w krótkim czasie zrozumieć o co chodzi w konkretnym zadaniu, osoby przypisane do \emph{issue} oraz etykiety oznaczające aktualny stan wykonania zadania, czy też jakikolwiek powód z którego \emph{issue} nie zostało, bądź nie zostanie wykonane.

\begin{figure}[H]
    \centering
    \includegraphics[width=\textwidth]{components/practices_res/issue}
    \caption{Przykładowe \emph{issue} wg. nowo przyjętych praktyk}
    \label{fig:issue}
\end{figure}


\newpage
\section{Dokumentacja projektu}

%Wstepny tekst
Projekt GGSS ma być utrzymywany i pozostać w użyciu również po zakończeniu działań nad pracą dyplomową. Ze względu na to że rozwiązania wprowadzone do projektu były zarówno implementowane, jak i projektowane przez autorów w porozumieniu z promotorem, posiadają oni niezbedną do uwiecznienia wiedzę nt.: powodów zastosowania pewnych rozwiązań, sposobu ich działania, sposobu korzystania z nich, czy też zasad, które należy stosować w trakcie rozwoju aplikacji. Ze względu na te czynniki dużo uwagi poświęcono przygotowaniu odpowiedniej dokumentacji pozwalającej na swobodną pracę z projektem przez osoby, które ten projekt będą nadal utrzymywać.

% Dokumentacja na poziomie README
Dokumentacja w postaci plików \emph{README} napisanych w języku znaczników \emph{Markdown} jest dedykowana dla każdego z repozytoriów. Zazwyczaj opisana jest w niej zawartość danego repozytorium, sposób użycia tejże zawartości, jeżeli wcześniejsze przygotowanie zawartości jest potrzbne opisane są kroki, które należy w takiej sytuacji poczynić. Dodatkowo w wyżej wymienionych plikach opisane są wszelkie niuanse, czy też bardziej zaawansowane kwestie dotyczące zawartości danego repozytorium.

Rysunek \ref{fig:readme} przedstawia przykładowy plik \emph{README} dla repozytorium \emph{ggss-all} zawierające infrastrukturę do budowy głównej aplikacji systemu GGSS. Wyżej wymieniony plik zawiera informacje o przeznaczeniu repozytorium, wymaganiach potrzebnych do spełnienia w celu uruchomienia infrastruktury budującej aplikację, krokach które należy podjąć, aby skorzystać z tejże infrasturktury. Oprócz tego plik ten zawiera gotowe do użycia komendy, które można skopiować i wkleić bezpośrednio do konsoli w celu skorzystania z infrastruktury. Plik ten zawiera również, a co nie jest widoczne na rysunku, informacje o sposobie uzyskania dostępu do kodu protokołu DIM, który jest wymagany do działania systemu GGSS.


Przygotowana w ten sposób dokumentacja pozwala osobie praktycznie niezapoznanej z projektem na skorzystanie z infrastruktury i przygotowanie gotowej do użycia, w środowisku docelowym, aplikacji. Również powrót do projektu po dłuższej przerwie nie powinien powodować większych trudności.
\newpage
\begin{figure}[H]
    \centering
    \includegraphics[width=\textwidth]{components/practices_res/readme}
    \caption{Przykładowe \emph{README} w ramach repozytorium \emph{ggss-all}}
    \label{fig:readme}
\end{figure} % zembedowac pdf

% Dokumentacja na poziomie kodu źrółowego
W projekcie została zastosowana również dokumentacja na poziomie kodu źródłowego. Znajduje się ona między innymi: przed klasami, przed metodami, czy też na początku plików źródłowych. Dokumentacja ta stosuje format zgodny z narzędziem \emph{doxygen}, co pozwaliło na jej ujednolicenie i zwiększenie czytelności. Dzięki wcześniej wspomnianej zgodności możliwe jest wygenerowanie dokumentacji w postaci plików \emph{html}. Dokumentacja taka, w celu jej przeczytania, wymaga jedynie aktualnej przeglądarki internetowej. W celu pełnego wsparcia dokumentacji w postaci plików \emph{html} generowanych z użyciem narzędzia \emph{doxygen} potrzebne było również dostosowanie infrastruktury służącej do budowania projektu, a dokładnie plików \emph{CMake}, dzięki czemu wygenerowane pliki \emph{make} posiadają moduły odpowiedzialne za obsługę wcześniej wspomnianej dokumentacji.

Rysunek \ref{fig:code_documentation} przedstawia przykładową dokumentację zgodną z formatem wspieranym przez narzędzie \emph{doxygen}. Zawiera ona krótki opis dotyczący metody, następnie opis każdego z parametrów przyjmowanych przez daną metodą oraz wartość zwracaną przez metodę. Informacje te są bardzo przydatne w przypadku, gdy nie jesteśmy pewni, zważając na samą definicję metody, jej działania, parametrów wejściowych, czy też wyjścia. Opis taki rozwiewa częściowo wątpliwości i pozwala w poprawny sposób skorzystać z wcześniej napisanego kodu.
\begin{figure}[H]
    \centering
    \includegraphics[width=\textwidth]{components/practices_res/code_documentation}
    \caption{Przykładowa dokumentacja metod w bibliotece \emph{fit-lib} w ramach projektu GGSS}
    \label{fig:code_documentation}
\end{figure} % wstawic jako listing

Rysunek \ref{fig:doxygen} przedstawia dokumentację jednej z metod w bibliotece \emph{log-lib}. Zawartość jest zbliżona jak w przypadku rysunku \ref{fig:code_documentation}, natomiast przedstawiona w bardziej przystępny sposób. Dokumentacja wygenerowana za pomocą narzędzia \emph{doxygen} świetnie nadaje się na udostępnienie zewnętrznym użytkownikom. Pozwala również w łatwiejszy sposób przeglądać pełną dokumentację danego modułu bez potrzeby przeglądania kodu źrodłowego.

\begin{figure}[H]
    \centering
    \includegraphics[width=\textwidth]{components/practices_res/doxygen}
    \caption{Przykładowa dokumentacja metod w bibliotece \emph{fit-lib} w ramach projektu GGSS}
    \label{fig:doxygen}
\end{figure}

Ostatnim elementem dokumentacji zawartym w projekcie są dokumenty \emph{how-to}. Napisane, podobnie jak pliki \emph{README}, za pomocą języka znaczników \emph{Markdown}, natomiast mają charakter globalny dla całego projektu - nie ograniczają się do jednego repozytorium. Dokumenty takie znajdują się w repozytorium \emph{ggss-aux}. Opisane są tam krok po kroku bardziej zaawansowane aspekty pracy z projektem GGSS, jak np.: sposób obsługi architektury wielo-poziomowej opartej o submoduły, czy też przygotowywanie wirtualnej maszyny do pracy jako \emph{gitlab runner} w środowisku GitLab udostępnionym w ramach infrastruktury CERN.

\section{Konwencja kodowania}


Ze względu na to, że w trakcie pracy magisterskiej bardzo duży nacisk położono na część aplikacyjną projektu autorzy, jeszcze przed rozpoczęciem pracy nad kodem źródłowym, postanowili ustanowić konwencję kodowania, tak, aby na przestrzenii całego projektu GGSS utrzymać jednolity kod. Zasady, które zostały ustalony tyczą się nazewnictwa: klas, przestrzenii nazw, zmiennych, plików. Postanowiono wykorzystać, dobrze znane w środowisku, systemy notacji ciągów tekstowych \emph{lower camel case} oraz \emph{upper camel case}. Ze względu na różnorodność możliwych rozszerzeń plików w przypadku języka C++ postanowiono również ujednolicić ten aspekt. W przypadku plików z kodem źródłowym zastosowano rozszerzenia \emph{.cpp} oraz \emph{.h}.

Ustanawiając konwencję kodowania postanowiono ograniczyć się do wyżej wymienionych aspektów, sposób projektowania architektury, podziału na foldery, klasy, etc. wewnątrz danego modułu pozostawiono bez większych obostrzeń. Oczywiście autorzy w każdym z dotkniętych miejsc stosowali dobre praktyki progrmaistyczne oraz tak zwany \emph{clean code}, natomiast, ze względu na to, że w większości przypadków prace nad projektem dotyczyły modyfikacji już istniejącego kodu oraz modułów była zachowana wcześniej zastosowana architektura.

